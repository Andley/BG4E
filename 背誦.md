The Lord’s Prayer (Listen)

Πάτερ ἡμῶν ὁ ἐν τοῖς οὐρανοῖς·
ἁγιασθήτω τὸ ὄνομά σου· ἐλθέτω ἡ βασιλεία σου· γενηθήτω τὸ θέλημά σου, ὡς ἐν οὐρανῷ καὶ ἐπὶ γῆς·
τὸν ἄρτον ἡμῶν τὸν ἐπιούσιον δὸς ἡμῖν σήμερον· καὶ ἄφες ἡμῖν τὰ ὀφειλήματα ἡμῶν, ὡς καὶ ἡμεῖς ἀφήκαμεν τοῖς ὀφειλέταις ἡμῶν·
καὶ μὴ εἰσενέγκῃς ἡμᾶς εἰς πειρασμόν, ἀλλὰ ῥῦσαι ἡμᾶς ἀπὸ τοῦ πονηροῦ.
ὅτι σοῦ ἐστιν ἡ βασιλεία καὶ ἡ δύναμις καὶ ἡ δόξα εἰς τοὺς αἰῶνας. ἀμήν.


## The Apostles’ Creed

Πιστεύω εἰς Θεὸν Πατέρα,  
    παντοκράτορα, ποιητὴν οὐρανοῦ καὶ γῆς.

Καὶ εἰς Ἰησοῦν Χρίστον, υἱὸν αὐτοῦ τὸν μονογενῆ, τὸν κύριον ἡμῶν,  
    τὸν συλληφθέντα ἐκ πνεύματος ἁγίου,  
    γεννηθέντα ἐκ Μαρίας τῆς παρθένου,  
    παθόντα ἐπὶ Ποντίου Πιλάτου,  
    σταυρωθέντα, θανόντα, και ταφέντα,  
    τῇ τρίτη ἡμέρᾳ ἀναστάντα ἀπὸ τῶν νεκρῶν,  
    ἀνελθόντα εἰς τοὺς οὐρανούς,  
    καθεζόμενον ἐν δεξιᾷ θεοῦ πατρὸς παντοδυνάμου,  
    ἐκεῖθεν ἐρχόμενον κρῖναι ζῶντας καὶ νεκρούς.

Πιστεύω εἰς τὸ Πνεύμα τὸ Ἅγιον,  
ἁγίαν καθολικὴν ἐκκλησίαν,  
ἁγίων κοινωνίαν,  
ἄφεσιν ἁμαρτιῶν,  
σαρκὸς ἀνάστασιν,  
ζωήν αἰώνιον.  
Ἀμήν.


## The Nicene Creed

Πιστεύομεν εἰς ἕνα Θεὸν Πατέρα παντοκράτορα  
ποιητὴν οὐρανοῦ καὶ γῆς ὁρατῶν τε πάντων καὶ ἀοράτων·  
καὶ εἰς ἕνα Κύριον Ἰησοῦν Χριστὸν  
τὸν υἱὸν τοῦ Θεοῦ τὸν Μονογενῆ,  
τὸν ἐκ τοῦ Πατρὸς γεννηθέντα πρὸ πάντων τῶν αἰώνων,  
Φῶς ἐκ Φωτός,  
Θεὸν ἀληθινὸν ἐκ Θεοῦ ἀληθινοῦ,  
γεννηθέντα οὐ ποιηθέντα,  
ὁμοούσιον τῷ Πατρί,  
δι’ οὗ τὰ πάντα ἐγένετο·  
τὸν δι’ ἡμᾶς τοὺς ἀνθρώπους καὶ διὰ τὴν ἡμετέραν σωτηρίαν κατελθόντα ἐκ τῶν οὐρανῶν,  
καὶ σαρκωθέντα ἐκ Πνεύματος Ἁγίου καὶ Μαρίας τῆς παρθένου,  
καὶ ἐνανθρωπήσαντα,  
σταυρωθέντα τε ὑπὲρ ἡμῶν ἐπὶ Ποντίου Πιλάτου,  
καὶ παθόντα, καὶ ταφέντα,  
καὶ ἀναστάντα τῇ τρίτῃ ἡμέρᾳ κατὰ τὰς γραφὰς,  
καὶ ἀνελθόντα εἰς τοὺς οὐρανοὺς,  
καὶ καθεζόμενον ἐν δεξιᾷ τοῦ Πατρὸς,  
καὶ πάλιν ἐρχόμενον μετὰ δόξης κρῖναι ζῶντας καὶ νεκρούς,  
οὗ τῆς βασιλείας οὐκ ἔσται τέλος·  
καὶ εἰς τὸ Πνεῦμα τὸ Ἅγιον, τὸ Κύριον καὶ Ζωοποιόν,  
τὸ ἐκ τοῦ Πατρὸς ἐκπορευόμενον,  
τὸ σὺν Πατρὶ καὶ Υἱῷ συμπροσκυνούμενον καὶ συνδοξαζόμενον,  
τὸ λαλῆσαν διὰ τῶν προφητῶν·  
εἰς μίαν ἁγίαν καθολικὴν καὶ ἀποστολικὴν ἐκκλησίαν·  
ὁμολογοῦμεν ἓν βάπτισμα εἰς ἄφεσιν ἁμαρτιῶν·  
προσδοκῶμεν ἀνάστασιν νεκρῶν,  
καὶ ζωὴν τοῦ μέλλοντος αἰῶνος. ἀμήν.